# Lezione #6

## Esercizio n.1
Creare una classe per rappresentare una persona (o utilizzarne una precedentemente creata) che abbia le proprietà anagrafiche e relativi getter e setter;
creare poi una classe per rappresentare uno studente e un professore a partire dalla persona, aggiungendo proprietà come
il numero di matricola e l'elenco degli esami sostenuti (per lo studente), e la materia insegnata (per il professore).

## Esercizio n.2

Creare una classe poligono che abbia come attributo il numero di lati e i relativi getter e setter. Creare poi una classe
per il triangolo e il quadrato, aggiungendo i metodi necessari per calcolare perimetro e area.


## Esercizio n.3

Creare una classe che rappresenti un elettrodomestico che abbia come attributo il consumo energetico, la marca e il modello 
e i relativi getter e setter. Creare poi una classe per le lavatrici e per i frigoriferi, 
aggiungendo i metodi necessari per restituire informazioni sul numero di giri della centrifuga o il numero di porte.

## Esercizio n.4

Creare una classe che rappresenti un veicolo: questo oggetto ha un modello e una marca, oltre che una cilindrata e una targa.
Creare poi una classe che erediti queste caratteristiche e che possa rappresentare un autobus e una moto, con i relativi attributi e metodi.

## Esercizio n.5

Scrivere una classe Opera, che ha come attributi un titolo, un autore, un anno di commissione, un luogo d'esposizione ed un anno di ritrovamento. Un'opera può essere un quadro o una scultura: un quadro può avere una tecnica di pittura, una cornice e un restauratore; una scultura può essere di diversi materiale, avere una base oppure no.
Scrivere quindi le opportune funzioni e inizializzare degli oggetti per testare la classe.


## Esercizio n.6

Scrivere una classe Animale, che ha come attributi una specie, un habitat e una certa vita media. Un animale può essere di moltissime specie, ma ne prendiamo in esame solo due: un
cane ed un elefante. Attribuire ai due animali i giusti attributi che li distinguano e scrivere quindi le opportune funzioni, inizializzando degli oggetti per testare la classe.

## Esercizio n.7 

Scrivere una classe Personaggio, che fa parte di un gioco con diversi personaggi magici. Ognuno di loro ha un nome, un potere ed una citazione preferita. I personaggi possono essere maghi o streghe: i maghi, se salutati, restituiscono il saluto, mentre le streghe maledicono chi li saluta.
Inoltre, il mago ha degli oggetti magici da donare che sono contenuti in una sacca. Creare le funzioni appropriate a rappresentare i requisiti sopra citati, inizializzando gli opportuni oggetti per testare la classe.

## Esercizio n.8

Definire una classe che rappresenti un film: includere il regista, l'anno di distribuzione, un elenco di attrici e attori, il titolo e il genere. Includere i metodi setter e getter per ciascuna proprietà, e definire anche un metodo per stamparne i dettagli.

## Esercizio n.9

Definire una classe che rappresenti un immobile, con le relative proprietà (locali, bagni, garage (si/no), piano, quartiere) e includere i metodi setter e getter per ciascuna proprietà; definire anche un metodo per stamparne i dettagli.

## Esercizio n.10 

Definire una classe per rappresentare un/a regista, che ne includa le proprietà anagrafiche ed anche i film girati. Includere i metodi setter e getter per ciascuna proprietà, e definire anche un metodo per stamparne i dettagli.